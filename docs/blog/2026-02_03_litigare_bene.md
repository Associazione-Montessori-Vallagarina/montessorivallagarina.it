21 febbraio e 21 marzo 2026

![](Litigare bene genitori.png)

### Iscrizione

<a href="https://forms.gle/bv8LM5zQfafUKL5E8" target="_blank">Link per iscriversi all’Associazione Montessori Vallagarina</a>


<a href="https://forms.gle/dx6ogVPk8J6km1Mn7" target="_blank">Link per iscriversi al corso “Litigare bene, corso per genitori”</a>

### Costo del corso

30 euro a persona (comprensivi dei due incontri)

\+ 10 euro di quota associativa* 2026 (qualora non sia stata già pagata)

*Quota associativa: Necessaria l'iscrizione all'Associazione Montessori Vallagarina e il
pagamento della quota associativa di 10 euro annuali, che dà la possibilità di frequentare tutti gli
eventi organizzati dall'Associazione.

### Pagamento della quota

Entro 4 giorni prima del primo incontro a cui si intende partecipare.

<br>

BONIFICO all'Associazione Montessori Vallagarina IBAN IT33O0801120800000033314717

CAUSALE PER CHI DEVE PAGARE ANCHE LA QUOTA ASSOCIATIVA

"Quota partecipazione evento Litigare bene - quota associativa 2026 - nome cognome."

CAUSALE PER CHI **NON** DEVE PAGARE ANCHE LA QUOTA ASSOCIATIVA (perché già pagata)

"Quota partecipazione evento Litigare bene - nome cognome."

<br>

### Informazioni sul corso

Il corso per genitori è tenuto dalla formatrice territoriale del metodo
Litigare Bene Annalisa Schirato, del CPP (Centro Psico Pedagogico per la gestione dei conflitti). Si
svolge in presenza presso la Scuola Primaria Regina Elena di Rovereto, Sabato 21 febbraio dalle
14.30 alle 18 e sabato 21 marzo dalle 14.30 alle 18. Durante i due incontri viene offerto
gratuitamente una KIDS ZONE per permettere ai genitori di partecipare al corso senza pensieri.

#### Premessa

“Chi ha cominciato?” “chi è stato?” “chi ha iniziato?” “chi ha torto, chi ha ragione?” . Il metodo
Litigare Bene cambia le regole, esce dall’automatismo della ricerca del colpevole e restituisce ai
bambini la libertà di litigare. Imparare ad utilizzare un metodo per accompagnare i bambini e i
ragazzi nei litigi è una pratica innovativa che permette ai bambini di costruirsi una soggettività che
includa gli altri e i legami con gli altri. Il litigio è un’esperienza di limite e di regolazione.
Il metodo Litigare bene ideato da Daniele Novara sostiene che sia possibile litigare e litigare con
metodo. Il litigio non è più visto in termini colpevolizzanti, la nostra proposta è di aiutare adulti e
bambini a sviluppare le competenze necessarie per imparare a litigare in modo efficace,
mantenendo vive le relazioni.
Il conflitto ha una funzione protettiva nello sviluppo sociale di bambini e ragazzi. Con i conflitti
possono imparare a stare al mondo senza eliminare gli altri (violenza). È necessario pertanto, da
parte dell’adulto che ha responsabilità educative e di accoglienza, attivare un processo di
rivisitazione che crei competenze a partire da una nuova capacità di lettura della situazione,
districandosi tra aspetti emotivi, relazionali ed organizzativi.
Il metodo Litigare Bene, ideato da Daniele Novara, è stato sperimentato nel corso di una ricerca
svolta nelle scuole di Torino ed è utilizzato in molte scuole italiane.

#### Alcuni dati

1. I bambini si accordano spontaneamente il triplo di volte in più, quando l’insegnante applica il
metodo maieutico rispetto a quando l’adulto interviene a correggere il comportamento infantile. Tali
dati coincidono sia nella Scuola dell’Infanzia che nella Scuola Primaria.
2. Sia prima della sperimentazione, che dopo, quando l’insegnante non interviene i bambini spesso
risolvono il litigio da soli. Prima della sperimentazione i bambini della Scuola dell’Infanzia adottano la rinuncia attiva nel 60% dei casi e trovano un accordo spontaneo nel 33%. Dopo la
sperimentazione metodologica, i bambini risolvono la contrarietà nel 32% dei casi attraverso
l’accordo spontaneo e nel 57% dei casi attraverso la rinuncia attiva. Viceversa, se l’adulto
interviene in modo correttivo tutto si blocca e, nel 92% dei casi, il litigio resta congelato senza
alcuna evoluzione (sospensione del litigio e accordo imposto). Nel 92% dei casi avviene cioè un
mancato apprendimento!
3. Rispetto alla diminuzione dei litigi, quando è adottato il metodo si registra questo: la remissione
(diminuzione dei litigi) è maggiore nella Primaria (6‐10 anni) piuttosto che nella Scuola d’Infanzia.
Ciò a riprova della naturalezza con cui i bambini litigano nel periodo 3-6 anni senza complicazione
alcuna. Nella scuola Primaria si registra poi una diminuzione dei litigi osservati del 47,7%.
